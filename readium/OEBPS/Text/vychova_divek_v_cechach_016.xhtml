<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>vychova_divek_v_cechach-14</title>
		<link href="../Styles/vychova_di_idstyles.css" rel="stylesheet" type="text/css"/>
	</head>
<body id="vychova_divek_v_cechach" xml:lang="cs-CZ">
		<div>
			<p id="toc_marker-12" class="MLP-uroven2-kapitola">XII</p>
			<p id="toc_marker-12-1" class="MLP-UROVEN3-NADPIS-II">1</p>
			<p class="MLP-text-bez1radku">Po Stevovi a&#160;Jakubovi byl posledním Beátiným klukem Bůh. Zpočátku ovšem nebylo zcela jisté <span class="MLP-znak-kurziva-11b">který</span>.</p>
			<p class="MLP-text">Nejprve se seznámila s&#160;několika smíchovskými <span class="MLP-znak-kurziva-11b">mormony</span>, ale na nich jí vadilo (tvrdila Agáta), že vyznávají mnohoženství a&#160;že jsou Američané. Později se dozvěděla o&#160;ekologické farmě stoupenců hnutí <span class="MLP-znak-kurziva-11b">Hare Kršna</span> poblíž Benešova a&#160;několik dní koketovala s&#160;myšlenkou tam odjet, ale údajně ji odradilo, že celý den pracují na poli a&#160;ráno musí brzy vstávat. Jezdila také za jedním evangelickým farářem na Černý most, ale bylo to daleko, farář jí připadal samolibý a&#160;navíc ji v&#160;průchodu paneláku, kde bydlel, pokaždé obtěžovali nějací Romové (Agáta přirozeně říkala <span class="MLP-znak-kurziva-11b">cikáni</span>). Musel jsem se v&#160;duchu usmívat, neboť Beátino hledání Boha poněkud připomínalo naše někdejší shánění nábytku. Nakonec, dozvěděl jsem se, to u&#160;Beáty vyhráli zbraslavští jehovisté&#160;– byli nejblíž, měli nejlepší ceny a&#160;dodávali Boha přímo do domu.</p>
			<p class="MLP-text-bez1radku--12-0">Jak patrno, patřím zjevně k&#160;oné početné skupině ignorantů nepochybujících snad jen o&#160;tom, že je tu <span class="MLP-znak-kurziva-11b">něco</span>, co nás přesahuje, přičemž oním něčím nemusí být hned Bůh (páter Halík nás díky tomu ironicky nazývá <span class="MLP-znak-kurziva-11b">něcisté</span>). Mne osobně oslovil Bůh v&#160;životě jen jedenkrát, a&#160;to před výlohou obchodního domu Baťa na Václavském náměstí, kde mi prostřednictvím malého snědého Pákistánce v&#160;oranžovém tričku sdělil, že mne <span class="MLP-znak-kurziva-11b">opravdu miluje</span> (v&#160;první chvíli jsem se ovšem domníval, že toto sdělení nějak souvisí s&#160;cenami vystavených polobotek). Navíc jsem právě v&#160;oné době, kdy jsem se od Agáty dovídal o&#160;Beátině konverzi, redigoval Kohoutův román <span class="MLP-znak-kurziva-11b">Sněžím</span>, a&#160;nedokázal jsem se už ubránit jisté averzi vůči ženám, které se v&#160;neděli ráno bolestně rozhodují, mají-li se jít modlit, nebo mají-li jít raději bruslit. Opravdu na sebe nechci obracet hněv tiskového mluvčího příslušné biskupské rady, ne-li dokonce papežské rady pro dialog s&#160;nevěřícími, ale mám-li napsat <span class="MLP-znak-kurziva-11b">pravdu</span>, můj nejintenzivnější pocit z&#160;tohoto posledního Beátina období nejlépe vyjadřuje rouhavá parafráze <span class="MLP-znak-kurziva-11b">Co člověk spojil, bůh nerozděluj</span>.</p>
			<p id="toc_marker-12-2" class="MLP-uroven3-nadpis">2</p>
			<p class="MLP-text-bez1radku">Rychlé střídání kapitol za účelem zvýšení napětí.</p>
			<p class="MLP-text">Už se to blíží. Mám za sebou zhruba pět měsíců práce. První tři měsíce jsem po večerech a&#160;o&#160;víkendech psal první verzi, v&#160;březnu a&#160;v&#160;dubnu v&#160;jednom zátahu druhou. Už se nemůžu dočkat, až o&#160;pár stránek dál Beátu pohřbím a&#160;dám si konečně <span class="MLP-znak-kurziva-11b">voraz</span>.</p>
			<p class="MLP-text-bez1radku--12-0">Druhý a&#160;zároveň poslední dopis, který mi Král kdy poslal, přišel začátkem července (původně jsem přemýšlel, jestli bych pro větší účinek neměl doručení jeho dopisu antedatovat, abych přesněji naplnil ono pohádkové <span class="MLP-znak-kurziva-11b">když se rok s&#160;rokem sešel</span>, ale později mi to přišlo přece jen příliš svévolné, a&#160;tak jsem od tohoto nápadu zase upustil). Tón dopisu byl <span class="MLP-znak-kurziva-11b">vlídný a&#160;nenucený</span>&#160;– Král se omlouval, že se <span class="MLP-znak-kurziva-11b">po tom všem</span>, <span class="MLP-znak-kurziva-11b">co jsme spolu loni prožili</span>, již dříve neozval. Měl prý ale vážné starosti s&#160;podnikáním. Proč se někdy <span class="MLP-znak-kurziva-11b">nestavím</span>? Dozvěděl se, že v&#160;červenci přebývám na Zbraslavi, a&#160;má pocit, že <span class="MLP-znak-kurziva-11b">Beáta by o&#160;to docela stála</span>. Už zase <span class="MLP-znak-kurziva-11b">mimochodem</span> píše. Napsala dokonce něco <span class="MLP-znak-kurziva-11b">dlouhého</span>, ale když jsem teď <span class="MLP-znak-kurziva-11b">tak slavný</span>, stydí se mi to dát přečíst. Co takhle zopakovat ten <span class="MLP-znak-kurziva-11b">úspěšný</span>loňský kurz? Je to jen takový <span class="MLP-znak-kurziva-11b">momentální nápad</span>, ale třeba by to stálo za úvahu. Nechci se někdy stavit? Co rovnou tenhle pátek?</p>
			<p class="MLP-text">V&#160;půl šesté? Všichni se na mě <span class="MLP-znak-kurziva-11b">hrozně</span> těší.</p>
			<p id="toc_marker-12-3" class="MLP-uroven3-nadpis">3</p>
			<p class="MLP-citat">Vyprávění jako zbraň vůči nesmyslné, kruté skutečnosti.</p>
			<p class="MLP-citat-autor">— Milan Jankovič</p>
			<p class="MLP-text-bez1radku">I&#160;mně bylo jasné, že jsem byl v&#160;koupelně příliš dlouho.</p>
			<p class="MLP-text">Žena sledovala mé přípravy zkoumavým pohledem.</p>
			<p class="MLP-text">„Směla bych vědět, kam jdeš?“ dotazovala se.</p>
			<p class="MLP-text">Seznámil jsem ji se skutečností, že tuhle formulaci takřka <span class="MLP-znak-kurziva-11b">fyzicky</span> nesnáším, a&#160;poprosil ji, zda by ji pro příště nemohla nějak obejít.</p>
			<p class="MLP-text">„Přestaň mě laskavě <span class="MLP-znak-kurziva-11b">vychovávat</span>!“ žádala nakvašeně.</p>
			<p class="MLP-text">Zahrada byla zanedbaná.</p>
			<p class="MLP-text">Zní to domýšlivě, ale Petřík se zdál být potěšen, že mne vidí. Na kravatě měl Barta Simpsona.</p>
			<p class="MLP-text">Kupodivu byl sám.</p>
			<p class="MLP-text">„Kde máš parťáka?“</p>
			<p class="MLP-text">„V&#160;nemocnici,“ usmíval se.</p>
			<p class="MLP-text">„Nech mě hádat,“ řekl jsem. „Neopatrná manipulace se služební zbraní? Zbořil při karate nosnou zeď?“</p>
			<p class="MLP-text">„Ale ne!“ smál se. „Normální slepák.“</p>
			<p class="MLP-text">Agáta byla naopak nenaložená, a&#160;ještě víc ji rozladilo, že nehodlám pátrat po příčinách.</p>
			<p class="MLP-text">Přátelsky jsem ji třepl po vlasech.</p>
			<p class="MLP-text">„Zklidni hormón!“ pravila drze.</p>
			<p class="MLP-text">Ale nikoli <span class="MLP-znak-kurziva-11b">bezpředmětně</span>.</p>
			<p class="MLP-text-bez1radku--12-0">Král byl na tenise. Králová vypadala ztrápeně. Kafe mi neudělá&#160;– chce mi ho prý udělat ta <span class="MLP-znak-kurziva-11b">jeptiška nahoře</span>.</p>
			<p class="MLP-text">Utěšoval jsem ji prostřednictvím Goetha: <span class="MLP-znak-kurziva-11b">Nechť sebepotrhleji mošt se chová, přec vínem bude naposled</span>.</p>
			<p class="MLP-text">„Jen aby,“ pravila pochybovačně.</p>
			<p class="MLP-text">A&#160;nikoli bezpředmětně.</p>
			<p id="toc_marker-12-4" class="MLP-uroven3-nadpis">4</p>
			<p class="MLP-text-bez1radku">Schodiště do podkroví bylo už zase plné obav.</p>
			<p class="MLP-text">Měl jsem strach, že znovu vstoupím do ponurého přítmí, kde průsvitné rty budou drmolit blouznivé modlitby&#160;– ale vstoupil jsem do prosluněného pokoje plného zářivých divokých barev: původní černorůžová kombinace byla totiž během Beátina amerického období nejen odvážně doplněna několika fialovými a&#160;ostře žlutými doplňky (většinou pojízdnými), ale stejnými barvami byl velmi svobodomyslně pomalován i&#160;šatník, stolky a&#160;knihovna. Nové závěsy byly švestkově modré.</p>
			<p class="MLP-text">Malý křížek visel mezi dvěma plakáty Andyho Warhola.</p>
			<p class="MLP-text">„Co jsi čekal?“ usmívala se Beáta. „Strohou světničku klášterní novicky?“</p>
			<p class="MLP-text">Vypadala dobře, ale uspokojilo mne především to, že byla schopna ironie.</p>
			<p class="MLP-text">„Cokoli,“ řekl jsem upřímně. „Možná ale spíš útulek pro opuštěné drozdy. Nebo třídírnu neekologického odpadu…“</p>
			<p class="MLP-text">Hleděla mi do očí s&#160;jakousi zvláštní shovívavou převahou.</p>
			<p class="MLP-text">Druhý křížek jsem objevil ve výstřihu jejího lacrossového trička.</p>
			<p class="MLP-text">Trochu jsem poodstoupil.</p>
			<p class="MLP-text">„Upekla jsem ti koláč,“ usmívala se pohostinně.</p>
			<p class="MLP-text">Nasypala kávu do papírového filtru a&#160;zapnula překapávač.</p>
			<p class="MLP-text">Farská kuchařka, napadlo mě mimoděk.</p>
			<p class="MLP-text">„Tvrdilas mi, že si v&#160;kostele připadáš jako Mary Pickfordová,“ připomněl jsem jí. „Ono se od té doby něco změnilo?“</p>
			<p class="MLP-text">Nemohl jsem si pomoci. Všechno se ve mně bouřilo.</p>
			<p class="MLP-text">Víra je dar, pravila klidně. Je prý přesvědčena, že i&#160;mně se tohoto daru někdy dostane, protože jsem citlivý člověk a&#160;všichni jsme navíc jen kameny ve stavbě, jejímž svorníkem je Kristus.</p>
			<p class="MLP-text">Slyšet slovo <span class="MLP-znak-kurziva-11b">Kristus</span> v&#160;tomto pokoji… Z&#160;těchto úst.</p>
			<p class="MLP-text">Opíraje se o&#160;útržkovitou znalost ilustrované <span class="MLP-znak-kurziva-11b">Bible pro děti</span>, kterou dostala dcera od kohosi k&#160;Vánocům, uštěpačně jsem problematizoval všechen ten <span class="MLP-znak-kurziva-11b">folklór</span>.</p>
			<p class="MLP-text">„Vezmi si ještě koláč,“ pobídla mě mile.</p>
			<p class="MLP-text">„Říkalas,“ vybuchl jsem, „že bys nikdy nemohla konvertovat, protože by ses tím stala znovu <span class="MLP-znak-kurziva-11b">žačkou</span>! Tvrdilas, že už žádné další učitele <span class="MLP-znak-kurziva-11b">nesneseš</span>!“</p>
			<p class="MLP-text">Nestala se prý žačkou. Stala se ratolestí kmene, jímž je Kristus.</p>
			<p class="MLP-text">Konejšivě mě pohladila po ruce.</p>
			<p class="MLP-text">Vzdal jsem to.</p>
			<p class="MLP-text-bez1radku--12-0">Strávili jsme pak velice hezký, křesťanský podvečer. Mluvili jsme o&#160;Agátě, o&#160;škole a&#160;o&#160;psaní a&#160;vydávání knih.</p>
			<p class="MLP-text">Když jsem odcházel, nechala se políbit na tvář a&#160;chystala se mi na čele udělat křížek.</p>
			<p class="MLP-text">Ona!</p>
			<p class="MLP-text">Vztekle jsem jí ruku chytil&#160;– už mi dělala na těle leccos, ale tohle bylo přece jen příliš.</p>
			<p class="MLP-text">Tvářila se soucitně.</p>
			<p class="MLP-text">„Počkej,“ řekla.</p>
			<p class="MLP-text">Přinesla mi malou knihu v&#160;tvrdých modrých deskách. <span class="MLP-znak-kurziva-11b">Otázky mladých lidí. Praktické odpovědi</span>. Je si prý vědoma toho, že způsob, jakým je to napsáno, mne bezpochyby bude provokovat, ale forma prý není vůbec důležitá. Jde o&#160;obsah.</p>
			<p class="MLP-text">„Nesmíš to prostě <span class="MLP-znak-kurziva-11b">lektorovat</span>,“ zasmála se.</p>
			<p class="MLP-text">Zalistoval jsem obsahem: <span class="MLP-znak-kurziva-11b">Proč bych měl ctít svého otce a&#160;svou matku? Drogy a&#160;alkohol. Jak se mohu přiblížit k&#160;Bohu.</span></p>
			<p class="MLP-text">Na hřbetě byla vyražena zlatá písmena OML.</p>
			<p class="MLP-text">„VUML v&#160;tmavě modrém,“ poznamenal jsem.</p>
			<p class="MLP-text">Výčitky v&#160;jejích očích.</p>
			<p class="MLP-text">Slíbil jsem, že si to pokud možno <span class="MLP-znak-kurziva-11b">nezaujatě</span> přečtu.</p>
			<p class="MLP-text">„Tak tě bůh,“ řekl jsem.</p>
			<p class="MLP-text">Poslední pohled, který mi za svého života věnovala, byl tudíž bolestně dotčený.</p>
			<p class="MLP-text--0-12">Dodnes si ho dokážu vybavit velice <span class="MLP-znak-kurziva-11b">plasticky</span>.</p>
			<p class="MLP-citat">Podivný výsledek vzrůstu historického vědomí je ten,<br/>že lidé pokládají vysvětlení za nezbytné pro přežití.</p>
			<p class="MLP-citat-autor">— Saul Bellow, Herzog</p>
			<p class="MLP-text-bez1radku">Otázky mladých lidí jsem v&#160;rozporu se svým slibem otevřel teprve během psaní poznámek k&#160;tomuto románu. Kromě jiného jsem se dočetl, že <span class="MLP-znak-kurziva-11b">masturbace je nečistý návyk</span>, <span class="MLP-znak-kurziva-11b">že příliš mnoho alkoholu může uštknout jako had</span> a&#160;<span class="MLP-znak-kurziva-11b">že volný čas můžeme zdravě využít nějakou zálibou</span>. Inspirující byla i&#160;kapitola věnovaná literatuře: <span class="MLP-znak-kurziva-11b">Zamilované romány mohou být napínavé. Poskytují však zdravý názor na život a&#160;na manželství?</span></p>
			<p id="toc_marker-12-5" class="MLP-uroven3-nadpis">5</p>
			<p class="MLP-text-bez1radku">Jak jsem se polekal (vypravování):</p>
			<p class="MLP-text">Když jsme se vraceli z&#160;Dánska, tak jsme se vraceli hrozně dlouho, protože jsme se vraceli přes Německo a&#160;v&#160;Německu furt opravovali silnice, po kterých jsme se vraceli. Přijeli jsme až pozdě v&#160;noci a&#160;něco bylo ve schránce, tak jsem šel pro klíček, a&#160;když jsem tu schránku otevřel, tak tam bylo, že moje kamarádka Beáta je mrtvá. Krev se mi úplně zastavila v&#160;žilách a&#160;samým leknutím jsem ani nedýchal.</p>
			<p class="MLP-text-bez1radku--12-0">Přes ujištění křesťanských odborníků, že <span class="MLP-znak-kurziva-11b">osobní přátelství s&#160;Bohem pomůže přemoci těžkou depresi</span>, Beáta svou depresi nepřemohla. Věděla sice&#160;– pokud příručku opravdu četla&#160;– že <span class="MLP-znak-kurziva-11b">sebevražda není řešení</span>, ale přesto to udělala. Nezkusila si jít koupit něco pro radost jako Melánie, nenaplánovala si nějaké kratší výlety jako Debbie, neuvařila si nic podle svého oblíbeného receptu jako Daphne, a&#160;dokonce ani neluštila křížovky, jaké vycházejí v&#160;časopise <span class="MLP-znak-kurziva-11b">Probuďte se!</span>&#160;– ne, ona si jako Vivienne neuměla představit, že její deprese jednou pomine, a&#160;tak si sedla do svého černého golfu a&#160;v&#160;rychlosti kolem sto osmdesáti kilometrů za hodinu v&#160;něm najela do betonového přemostění strakonické výpadovky.</p>
			<p class="MLP-text">A&#160;už se nikdy neprobudila.</p>
			<p class="MLP-text-bez1radku--12-0">A&#160;celé město bylo potažené černým flórem.</p>
			<p class="MLP-text-bez1radku--12-12">A&#160;její srdce, proměněné v&#160;popel, nabral do dlaně školník František Nedělníček a&#160;rozhodil je po větru na lukách urnového háje, který je chloubou zbraslavských občanů.</p>
			<p class="MLP-citat">Píšu román, abych zachránila živé, ale také abych vyvedla z&#160;nepaměti minulost, své mrtvé, abych z&#160;ní vyvedla sama sebe. Dokud píšu, zůstává jiskřička naděje na cestu zpátky, na návrat k&#160;životu a&#160;vědomí, k&#160;vůli, k&#160;lidské tváři.</p>
			<p class="MLP-CITAT-AUTOR-II">— Daniela Hodrová</p>
			<p id="toc_marker-12-6" class="MLP-uroven3-nadpis">6</p>
			<p class="MLP-text-bez1radku">A&#160;včera jsem se díval na svou dceru, jak se češe před zrcadlem v&#160;předsíni.</p>
			<p class="MLP-text">Zacházela se svými vlasy obratně jako dospělá žena.</p>
			<p class="MLP-text">Všimla si mě:</p>
			<p class="MLP-text para-style-override-1">„Co je?“ tázala se s&#160;plachým úsměvem, ruce za hlavou, sponku v&#160;ústech.<span></span></p>
			<p class="MLP-text">Andílek.</p>
			<p class="MLP-text">„Nic.“</p>
			<p class="MLP-text">Láskyplně jsem do ní strčil.</p>
			<p class="MLP-text">Ztratila rovnováhu a&#160;vlasy se jí vysmekly z&#160;prstů.</p>
			<p class="MLP-text">„Zklidni hormón!“ zamračila se.</p>
</div>
</body>
</html>