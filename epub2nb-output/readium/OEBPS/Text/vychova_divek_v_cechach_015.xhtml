<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>vychova_divek_v_cechach-13</title>
		<link href="../Styles/vychova_di_idstyles.css" rel="stylesheet" type="text/css"/>
	</head>
	<body id="vychova_divek_v_cechach" xml:lang="cs-CZ">
		<div>
			<p id="toc_marker-11" class="MLP-uroven2-kapitola">XI</p>
			<p id="toc_marker-11-1" class="MLP-UROVEN3-NADPIS-II">1</p>
			<p class="MLP-text-bez1radku">Leden byl posledním měsícem mé pedagogické dráhy.</p>
			<p class="MLP-text">Začal jsem odnášet domů beletrii, kterou jsem si do kabinetu za tu dobu nanosil. Občas jsem se během vyučování prošel mezi lavicemi a&#160;pozoroval jsem hlavy dětí skloněné nad otevřenými sešity&#160;– zkoumal jsem svoje pocity, ale buďto jsem své dojetí potlačoval příliš, nebo se nedostavilo vůbec, protože jsem zůstával ne snad lhostejný, ale jaksi vyrovnaný. O&#160;jednom z&#160;víkendů jsem opravil posledních šedesát kontrolních slohových prací, tentokráte na téma <span class="MLP-znak-kurziva-11b">Jak jsem se polekal</span>&#160;– dobrá polovina příběhů pojednávala o&#160;strašidelné cestě do tmavého sklepa, přičemž požadovaný úlek byl obvykle vyvolán nečekaným pádem meruňkového kompotu z&#160;horní poličky (<span class="MLP-znak-kurziva-11b">Krev se mi úplně zastavila v&#160;žilách</span>), popřípadě psem Rekem, který se vyděšenému vypravěči znenadání otřel o&#160;nohu (<span class="MLP-znak-kurziva-11b">Samým leknutím jsem ani nedýchal</span>).</p>
			<p class="MLP-text">Dával jsem jenom dvojky a&#160;jedničky.</p>
			<p class="MLP-text-bez1radku--12-0">Děti se záhy začaly tvářit slavnostně a&#160;tajuplně. Pochopil jsem, že už mi vybírají dárek.</p>
			<p class="MLP-text">„Ne abyste mi koupily nějaký to obrovský a&#160;drahý plyšový zvíře,“ varoval jsem je. „To už mi radši kupte skotskou…“</p>
			<p class="MLP-text">Rozpačitě se po sobě rozhlížely.</p>
			<p class="MLP-text">„Aha,“ uvědomil jsem si, „nejspíš jsem něco zvoral?“</p>
			<p class="MLP-text">Vyčítavě přikyvovaly.</p>
			<p class="MLP-text">Nakonec jsem dostal medvěda i&#160;skotskou.</p>
			<p class="MLP-text"><span class="MLP-znak-kurziva-11b">Dojatě</span> jsem je pozval k&#160;sobě domů.</p>
			<p class="MLP-text">Jako Masaryk.</p>
			<p class="MLP-text-bez1radku--12-0">Krátká bilance: Za necelé čtyři roky svého učitelování jsem s&#160;dětmi své třídy strávil necelých tisíc hodin. Napsal a&#160;režíroval jsem dvě školní divadelní představení. Zabavil jsem jeden vyskakovací nůž, dva dělobuchy a&#160;dvoje pornografické karty. V&#160;duchu svého optimistického založení si namlouvám, že to možná k&#160;něčemu bylo. Zažil jsem čtyři ministry školství a&#160;tři ředitele: prvního&#160;– dosazeného&#160;– jsem pomáhal sesadit, druhého zvolit. Třetí byl už opět dosazený. Seděl jsem na necelé stovce pedagogických porad, rad, zasedání, schůzí, přípravných výborů, ustavujících konferencí a&#160;protestních shromáždění a&#160;napsal jsem asi dvě desítky diskusních příspěvků, připomínek, stanovisek, petic, novinových článků, otevřených dopisů a&#160;Souborů opatření ke zlepšení chodu školy. Navzdory svému optimismu se obávám, že to většinou k&#160;ničemu nebylo.</p>
			<p class="MLP-text">Tento román je moje poslední <span class="MLP-znak-kurziva-11b">stížnost</span>.</p>
			<p class="MLP-text-bez1radku--12-0">Dohodli jsme se s&#160;Beátou, že rozlučkový večírek uspořádáme společně.</p>
			<p class="MLP-text">Abychom věděli, kolik večeří ve vinárně Kotva máme objednat, vyvěsila Beáta ve sborovně pozvánku s&#160;výzvou, aby se zapsal každý, kdo zamýšlí přijít. Trochu jsem se obával o&#160;výsledek, neboť podpis na pozvánce s&#160;našimi jmény se prakticky rovnal opozičnímu vystoupení, ale konečný počet jmen mne mile překvapil&#160;– až na pár výjimek chyběla jenom jména, o&#160;nichž jsem předpokládal, že chybět budou.</p>
			<p class="MLP-text">Beáta se vrátila k&#160;jednomu ze svých někdejších kostýmků. Velice jí to slušelo. Kytary drnčely.</p>
			<p class="MLP-text">Pil jsem tak, jako kdybych řídil.</p>
			<p class="MLP-text">S&#160;uspokojením jsem konstatoval, že moje ostražitost vůči jakékoli <span class="MLP-znak-kurziva-11b">recidivě</span> je o&#160;maličko vyšší než ta Beátina.</p>
			<p class="MLP-text">Nevyhlášenou soutěž v&#160;<span class="MLP-znak-kurziva-11b">přátelské odměřenosti</span> ukončilo teprve šampaňské&#160;– sedli jsme si stranou od kolegů a&#160;po chvíli jsme dokonce oživili zašlý půvab našeho dávného milostného slovníku.</p>
			<p class="MLP-text">„Nebuď smutné, lidské mládě,“ řekl jsem. „Jestli chceš, Mauglí, přinesu ti květy oranžovníku.“</p>
			<p class="MLP-text">„Děkuji ti, Bálú,“ pravila Beáta měkce. „Ty i&#160;já jsme jedné krve.“</p>
			<p class="MLP-text">Dokonce mne lehce políbila.</p>
			<p class="MLP-text">„Křehká jako mladé výhonky bambusu,“ liboval jsem si.</p>
			<p class="MLP-text">Zatoužil jsem ji znovu políbit, ale naštěstí jsem si v&#160;pravý čas všiml Jaromíra, který si z&#160;kuchyně přinášel zbytky pro kočku.</p>
			<p class="MLP-text">„Mně vyhasne kotel!“ volala Irenka vesele.</p>
			<p class="MLP-text">Kolegové její starosti obsáhle komentovali.</p>
			<p class="MLP-text">Vladimír nemluvil, aby se nepřekysličil.</p>
			<p class="MLP-text">Na parketu kroužili Trakařová s&#160;Kiliánem.</p>
			<p class="MLP-text">„Ach, Bálú,“ zašeptala Beáta. „Nauč mě klíčová slova pro tento lid.“</p>
			<p class="MLP-text">Už ji trochu měla.</p>
			<p id="toc_marker-11-2" class="MLP-uroven3-nadpis">2</p>
			<p class="MLP-text-bez1radku">Odchodem ze školy se naše cesty takzvaně <span class="MLP-znak-kurziva-11b">rozešly</span>.</p>
			<p class="MLP-text">Dal jsem Beátě sice telefonní číslo do redakce, ale během prvního měsíce ani jednou nezavolala. Dozvěděl jsem se, že začala chodit s&#160;jakýmsi Jakubem z&#160;ekologického hnutí <span class="MLP-znak-kurziva-11b">Duha</span>; zároveň prý pro hnutí začala pracovat.</p>
			<p class="MLP-text">Přišlo mi to všechno k&#160;smíchu.</p>
			<p class="MLP-text">S&#160;elánem jsem se ponořil do nové práce v&#160;redakci, nepřestávaje v&#160;duchu jásat&#160;– ještě před pár dny jsem do omrzení vykládal vedlejší věty přívlastkové, obědval ve školní jídelně a&#160;hádal se s&#160;Chvátalovou-Sukovou; teď rediguju Ivana Klímu, obědvám v&#160;Mánesu s&#160;Pavlem Kohoutem a&#160;diskutuji s&#160;Evou Kantůrkovou!</p>
			<p class="MLP-text">Nemohl jsem si ty změny vynachválit.</p>
			<p class="MLP-text">Dokonce jsem letěl i&#160;do Německa.</p>
			<p class="MLP-text">Český učitel letí s&#160;Lufthansou!</p>
			<p class="MLP-text-bez1radku--12-0">Na Beátu jsem si&#160;– po pravdě řečeno&#160;– mnohokrát nevzpomněl. Sešla z&#160;očí.</p>
			<p class="MLP-text">Dvakrát se mi ovšem připomněla nepřímo.</p>
			<p class="MLP-text">Nejprve jsem se od Jaromíra (a posléze i&#160;ze Zbraslavských novin) dozvěděl, že se společně s&#160;několika chlapci z&#160;nadace <span class="MLP-znak-kurziva-11b">SOS Animals</span> vloupala do školy a&#160;pustila na svobodu všechny ředitelovy nutrie.</p>
			<p class="MLP-text">V&#160;druhém případě vyšlo najevo, že mladík, který nám do redakce přinesl vlastní básnickou sbírku <span class="MLP-znak-kurziva-11b">Zaťaté oči</span>, je její bývalý spolužák z&#160;filozofické fakulty. Udělal jsem mu kafe a&#160;potykali jsme si.</p>
			<p class="MLP-text">„Jaká ti připadala?“ zajímal jsem se. „Tak <span class="MLP-znak-kurziva-11b">celkově</span>?“</p>
			<p class="MLP-text">Svůj zájem jsem mu vysvětlil tím, že jsem dlouho učil Beátinu mladší sestru. Pokrčil rameny:</p>
			<p class="MLP-text">„Hrozně <span class="MLP-znak-kurziva-11b">přehrávala</span>,“ zavzpomínal. „Znáš ty holky, co čtou Joyce v&#160;metru…“</p>
			<p class="MLP-text">Byl mi docela sympatický.</p>
			<p class="MLP-text">Jeho veršům jsem ovšem nerozuměl.</p>
			<p class="MLP-text-bez1radku--12-0">Teprve jednoho mrazivého podvečera na konci února jsem ji konečně potkal osobně&#160;– cestou z&#160;práce, před obchodním domem <span class="MLP-znak-kurziva-11b">K-mart</span>, kde s&#160;přáteli z&#160;hnutí <span class="MLP-znak-kurziva-11b">SOS Animals</span> manifestovala za práva zvířat.</p>
			<p class="MLP-text">Kromě Beáty se demonstrace účastnilo ještě asi osm nebo devět lidí. Kolem nahých těl měli omotaná dlouhá prostěradla s&#160;texty <span class="MLP-znak-kurziva-11b">Kožich je odznak vraha!</span>, <span class="MLP-znak-kurziva-11b">Kožíšky vás hřejí,</span> <span class="MLP-znak-kurziva-11b">ale srdce máte jako kus ledu!</span> a&#160;<span class="MLP-znak-kurziva-11b">Raději nazí než v&#160;kožichu!</span></p>
			<p class="MLP-text">Kolemjdoucí Pražané se skvěle bavili.</p>
			<p class="MLP-text">Dva přítomní policisté rovněž.</p>
			<p class="MLP-text">Beáta se chvěla zimou.</p>
			<p class="MLP-text">Při pohledu na její nahá ramena jsem ji k&#160;sobě zatoužil přivinout, ale nemohl jsem si s&#160;ní ani promluvit, protože jsem měl koženou aktovku, boty a&#160;rukavice.</p>
			<p class="MLP-text">Šel jsem tudíž rovnou na metro.</p>
			<p class="MLP-text-bez1radku--12-0">Někdy v&#160;polovině dubna sháněla v&#160;centru Prahy hrnčířskou hlínu, a&#160;tak se konečně stavila v&#160;redakci.</p>
			<p class="MLP-text">Měla režné šaty, dřevěné nelakované korále a&#160;sandály z&#160;konopí, takže vyhlížela jako figurína z&#160;nedaleké Krásné jizby.</p>
			<p class="MLP-text">V&#160;bambusové klícce, již nesla v&#160;ruce, měla churavého drozda.</p>
			<p class="MLP-text">Zmínil jsem se jí, že jsem ji <span class="MLP-znak-kurziva-11b">zahlédl</span> manifestovat.</p>
			<p class="MLP-text">Vyzvala mne, abych si <span class="MLP-znak-kurziva-11b">laskavě</span> uvědomil, že na jeden norkový kožich je třeba 65 norků nebo 130 činčil.</p>
			<p class="MLP-text">Co nejrychleji jsem odvedl hovor jinam.</p>
			<p class="MLP-text">„Vypadáš dobře,“ řekl jsem.</p>
			<p class="MLP-text">Na danou roční dobu byla hodně opálená.</p>
			<p class="MLP-text">Byli prý s&#160;Jakubem na <span class="MLP-znak-kurziva-11b">předsvatební cestě</span> na pár týdnů v&#160;Brdech. Hráli lacross a&#160;na kamenech opékali placky. Vařili v&#160;kravském bachoru. Ona už se vrátila do Prahy, ale Jakub ještě odešel na pár dní do lesa, aby si ujasnil nějaké osobní věci.</p>
			<p class="MLP-text">Měl už jsem za sebou jisté zkušenosti, takže jsem nehnul brvou, avšak mé přítomné kolegyně se neubránily mile rozpačitým úsměvům.</p>
			<p class="MLP-text"><span>Beáta je vyzvala, aby se </span><span class="MLP-znak-kurziva-11b">také</span><span> pokusily změnit životní styl, neboť tropické pralesy mizí tempem jednoho fotbalového hřiště za vteřinu a&#160;jeden Američan vyprodukuje denně tolik odpadu, kolik sám váží.</span></p>
			<p class="MLP-text">Tento protiamerický výpad zdvihl i&#160;moje obočí.</p>
			<p class="MLP-text">Beátu patrně napadlo totéž, neboť nám okamžitě začala vyprávět, jak s&#160;<span class="MLP-znak-kurziva-11b">organizací</span> manifestovali před McDonaldem ve Vodičkově ulici&#160;– právě tam, kde přinejmenším jednou týdně sedávali se Stevem a&#160;kde znala celý personál.</p>
			<p class="MLP-text">„Nechápali…“ křenila se Beáta. „Museli byste je vidět!“</p>
			<p class="MLP-text">Její sympatická sebeironie přinesla do redakční místnosti potřebné uvolnění&#160;– smáli jsme se spolu s&#160;ní.</p>
			<p class="MLP-text-bez1radku--12-0">Jakuba&#160;– podobně jako Magora&#160;– jsem osobně neznal. Měl by to logicky být některý z&#160;těch kluků před <span class="MLP-znak-kurziva-11b">K-martem</span>, ale dodnes netuším který. Musel to ale být citlivý, obětavý člověk, který neváhal přinášet hnutí osobní oběti, neboť jakmile se mu donesla všechna ta hrozná čísla o&#160;masakrovaných velrybách, zrušil termín svatby a&#160;odjel na rok do Norska.</p>
			<p id="toc_marker-11-3" class="MLP-uroven3-nadpis">3</p>
			<p class="MLP-citat">Avšak v&#160;nitru, v&#160;duši nás ten člověk oba, tetu i&#160;mne, velmi rozrušoval a&#160;zatěžoval, a&#160;po pravdě řečeno, dávno jsem se s&#160;ním ještě nevyrovnal. V&#160;noci se mi o&#160;něm občas zdává a&#160;cítím, jak mě i&#160;pouhá jeho existence do základu zasahuje a&#160;znepokojuje, byť jsem si ho téměř zamiloval.</p>
			<p class="MLP-citat-autor">— Hermann Hesse, Stepní vlk</p>
			<p class="MLP-text-bez1radku">Součástí počítačového systému Windows, v&#160;němž&#160;– jak už jsem se tuším zmínil&#160;– tuto knihu píšu, je mimo jiné také takzvaný <span class="MLP-znak-kurziva-11b">šetřič obrazovky</span>. Mohu jeho práci popsat jen laicky: Pokud po jistou nastavitelnou dobu nepohnete myší ani se nedotknete žádné klávesy, text zářící na obrazovce je automaticky zaměněn za volitelný tmavý pohyblivý obrázek. Díky tomu, že v&#160;případě mého počítače stačí pouhé tři minuty zasněné netečnosti, aby se na monitoru objevil šetřič s&#160;názvem <span class="MLP-znak-kurziva-11b">Starfield Simulation</span>, civím nyní stále častěji do černého hvězdného kosmu.</p>
			<p class="MLP-text">Ale ona tam nikde není.</p>
			<p class="MLP-verse--I---12-0">Co se stalo, pohádko?<br/>Zabloudilo kuřátko.</p>
		</div>
</body>
</html>